---
title: Website WinterShow Flevoland
excerpt: Welkom op de Website van WinterShow Flevoland.
coverImage: /assets/site/header-picture.jpg
date: 2024-12-We'T'14:00:00.000'+01:00'
author:
  name: Bestuur Wintershow
  picture: /assets/site/logo-icon.jpeg
ogImage:
  url: /assets/site/header-picture.jpg
---

Welkom op de website van de Provinciale Wintershow Flevoland!

De Wintershow Commissie Flevoland organiseert jaarlijks een rundveeshow waar melkveehouders uit de regio vol trots hun mooiste dieren showen. Naast het competitieve aspect is ons evenement ook een sociale gelegenheid. Hier ontmoeten veehouders, burgers en bedrijven uit de sector elkaar in een informele sfeer.

De Provinciale Wintershow heeft een rijke traditie in Flevoland. Al meer dan 30 edities vond de keuring plaats op de eerste dinsdag van maart in de Flevomanege. Met de verhuizing van de manege naar het Hippisch Centrum Flevodrome in 2023 kreeg de wintershowcommissie de kans om de keuring te vernieuwen. Zo hebben we de keuring naar de avond verplaatst en een extra jeugdactiviteit toegevoegd: een pinkenkeuring voor jongeren vanaf 14 jaar. De voorbereidingen voor deze keuring worden verzorgd door het jeugdbestuur, dat leerzame en leuke instructieavonden organiseert. Houd hiervoor de agenda goed in de gaten!

Naast de rundveeshow organiseren we ook jaarlijks een thema-avond met sprekers over actuele onderwerpen in de sector. Daarnaast valt de organisatie van de Champions League Veebeoordelen voor studieclubs onder ook onze verantwoordelijkheid.

Kortom, we bieden een breed scala aan activiteiten. Dankzij ons bestuur, enthousiaste vrijwilligers en trouwe sponsors kunnen we dit allemaal realiseren. Als bestuur blijven we ons inzetten om Flevolandse boeren een podium te geven om hun mooiste dieren te showen. We mogen ondanks de roerige tijden in de melkveehouderij trots zijn op onze melkveehouders!
